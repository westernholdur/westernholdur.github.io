---
layout: post
title: 太吾绘卷 The Scroll Of Taiwu เกมฝึกยุทธ บริหารตระกูล
---
สำหรับใครต้องการเกมเล่นยาวๆ แนวกำลังภายใน บริหารทรัพยากร ที่ไม่มีกราฟฟิกมากมายอะไรนัก 
ถ้าใครเป็นแฟนนิยายกำลังภายใน หรือเคยมีประสบการณ์เล่นเกมแนวจอมยุทธ์ อย่าง 9yin, Tale of Wuxia ผมอยากให้ลองเกมนี้จริงๆครับ
![_config.yml](https://steamuserimages-a.akamaihd.net/ugc/955218475788752688/A6E79A4D7BFE6A955CD49AACE2BF70F061E1BDA8/)

เกมจะให้เรารับบทเป็นผู้นำตระกูล เราต้องบริหารพัฒนาตระกูลและต้องฝึกยุทธ์ไปด้วยเพื่อต่อสู้ และถ่ายทอดให้คนในตระกูลของเรา
![_config.yml]({{ site.baseurl }}/images/taiwu_invillage.jpg)

ระบบต่อสู้ Active Time Battle ที่ใช้เรื่องของระยะตัวละครในการทำงาน ถ้าเข้าใกล้ระยะเกจโจมตีถึงจะทำงาน เกจเต็มถึงจะตี แล้วก็วัดกันที่ฝึมือการใช้วิทยายุทธของเรา (เราควรถอยหรือจู่โจม ใช้วิชาตัวเบา หรือท่าร่างตั้งรับ หรือเปลี่ยนรูปแบบต่อสู่ เป็นระยะไกลแทนระยะประชิด พลิกแพลงได้หลากหลาย)
![_config.yml](https://steamcdn-a.akamaihd.net/steam/apps/838350/ss_c2234e4ac19c7b4541bcf4f8996cc859e25af9f4.1920x1080.jpg)

วรยุทธ์ได้จาก การที่เราไปขอฝึกกับ NPC ในสำนักหรือพรรคต่างๆ (บู๊ตึ้ง เส้าหลิน ง่อไบ๊ มีมากมายถึง 15 สำนัก) และเราสามารถอ่านเคล็ดเพื่อเรียนวิชาเอาเองได้ ซึ้งอาจได้จากดรอปในการต่อสู้หรือเราข่มขู่แย่งชิงมาจาก NPC 
![_config.yml]({{ site.baseurl }}/images/taiwu_getskill.jpg)
![_config.yml](https://steamuserimages-a.akamaihd.net/ugc/958596576363024109/3207D8F344A4DE3468C21742059DBCE4F89644BF/?interpolation=lanczos-none&output-format=jpeg&output-quality=95&fit=inside%7C1920%3A*)
![_config.yml](https://steamcdn-a.akamaihd.net/steam/apps/838350/ss_7fbbd68252aaec12ac1a0d311f658ec7d1f24d2a.1920x1080.jpg)

แต่ไม่ใช่ว่าเราจะฝึกวิชาไหนก็เก่งนะ อนุภาพของวิชานั้นๆจะทรงพลังก็ขึ้นอยู่กับว่าตัวละครนั้นๆเข้าใจแก่นแท้ของมันได้มากแค่ไหน 
(18 ฝ่ามืออรหันต์ ของเส้าหลิน ตัวละครเราต้อง มีความเชี่ยวชาญ ทักษะใช้ฝ่ามือ 375 ค่ากล้ามเนื้อ 70 ค่ากำลังกาย 80 ค่าความแน่วแน่ 110 ความรู้ด้านพระพุทธศาสนา 375 ถ้าตัวละครนั้นมีค่าความสามารถถึงหรือมากกว่า ตามที่กล่าว ก็จะใช้ 18 ฝ่ามืออรหันต์ แสดงอนุภาพได้ 100% หรือสูงกว่า ) 
![_config.yml]({{ site.baseurl }}/images/taiwu_skill.jpg)

ตามที่กล่าวข้างบนในเกมนอกจากจะฝึกวิทยายุทธแล้ว เราต้องฝึกศาสตร์อื่นๆ เพื่อเพิ่มประสิทธิภาพของวรยุทธและความสามารถต่างๆในการดำรงชีวิต ถ้าความรู้เรื่องตีเหล็กน้อย เราก็ไม่สามารถที่จะซ่อมอาวุธของเกรดสูงๆได้
![_config.yml]({{ site.baseurl }}/images/taiwu_proficiency.jpg)

รวมไปถึงการประสานกำลังภายใน จัดกระบวนท่า สร้างวิทยายุทธในรูปแบบของเรา (อย่างเช่น ใช้กำลังภายใน พรรคห้าพิษ เป็นหลัก ผสานกับปราณ ง่อไบ๊ ตัวละครเราจะมีค่าหลบหลีกที่สูง แต่เลือดเราจะน้อยมาก) 
![_config.yml]({{ site.baseurl }}/images/taiwu_setskill.jpg)

การดำเนินความสัมพันธ์กับ NPC จะมีผลกับเกมนี้มากๆ คล้ายๆกับ เกม Crusader Kings II จะสร้างเพื่อน พี่น้องร่วมสาบาน คนรัก หรือศัตรูคู่อาฆาตนั้นก็ขึ้นอยู่กับเรา แต่ให้คำนึงถึงผลที่ตามมา เพราะ NPC ก็มีความสัมพันธ์กับตัวอื่นเหมือนกัน ไปสังหารหรือลักพาตัวคนอื่นระวังจะโดนอาจารย์มันมาแก้แค้นหรือรังควาน เราและคนใกล้ชิดของเรา 
![_config.yml]({{ site.baseurl }}/images/taiwu_relation.jpg)

บอสโหดมาก!! ถ้าเราตัวละครเราตาย เราสามารถเลือกให้ NPC ที่อยู่ตี้เรารับช่วงต่อเป็นผู้นำตระกูลคนต่อไป
![_config.yml](https://steamuserimages-a.akamaihd.net/ugc/950713922705953446/B2E513B5748A773D46669840B36FE901C1295445/)

ตัวเกมยังอยู่ในช่วงกำลังพัฒนาอยู่ และยังไม่มีภาษาอังกฤษ ภาษาในเกมก็เป็นภาษาจีนโบราณ คนจีนเล่นเองยังงง
ผมไม่รู้ภาษาจีนใช้เวลาเป็นสัปดาห์ถึงจะเข้าใจระบบของเกม ถ้าใครไม่อินในเกมแนวกำลังภายในจะเบื่อได้
แต่อย่าได้กังวลครับ มีฝรั่งมางมเล่นอยู่เยอะสิงที่ฟอรั่มของเกมในสตีมเพียบ 

[ไกด์เริ่มต้นภาษา Eng](https://steamcommunity.com/sharedfiles/filedetails/?id=1526321324)

